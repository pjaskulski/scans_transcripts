Łódź, 7. IX. 47
Bandurskiego 8.

Nie mogąc zasnąć snułam się po tych poko-
jach aż do czwartej w nocy. Jestto już nie-
wątpliwie dom. Ale obcy, zbyt rozległy, zbyt
czysty i pusty. Mimo Geni i tych trzech kotów.
Genia była na dworcu z panią T. Jej
mina smutna czy obrażona, jej twarz bar-
dzo mizerna, odpowiedzi tajemnicze i wykrętn-
tne. Dopiero późnym wieczorem wyznała
mi, że była chora. Przeszła zapalenie płuc –
lżejsze niż ja, ale zostawiło ślady. Zmagam
się z nią, by jadła, by leżała. Najęcie kogoś
do pomocy trafia na zawzięty upór. Jest zresz-
tą wogóle dość trudne, zwłaszcza że przysłany przez
P. chirurg każe mi jeszcze leżeć parę dni.
W chorobie odwiedzała ją Mania i owa
T., wciąż agresywnie dobra (zastałam w domu cia-
sto jej wypieku), a stale opiekowała się nią ta
stara Frania od P. (której dałam tysiąc złotych).