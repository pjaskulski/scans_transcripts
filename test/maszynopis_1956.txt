N o t a t k a
=============

w sprawie projektu uchwały Biura Politycznego KC o rozwiązaniu
aparatu polityczno-wychowawczego w kolejnictwie.

Rozważania na temat celowości utrzymania nadal aparatu
polityczno-wychowawczego w kolejnictwie rozpoczęły się po XX Zjeź-
dzie KPZR, w szczególności w związku z wystąpieniem tow.Susłowa.
W wyniku tych rozważań kształtować się zaczął pogląd, że aparat
polityczno-wychowawczy w naszym kolejnictwie spełnił w zasadzie
te zadania, do wykonania których został powołany i dalsze jego
istnienie w warunkach walki o rozszerzenie demokracji wewnątrz-
partyjnej miast być pomocą stać się może hamulcem dalszego roz-
woju życia partyjnego wśród kolejarzy. Wiąże się to z samą struk-
turą aparatu polityczno-wychowawczego, który jest aparatem partyj-
nym o strukturze administracyjnej, niewybieralnym, odgórnie kiero-
wanym, co utrudnia oddolną kontrolę jego pracy. Tego rodzaju for-
my organizacyjne kierowania pracą kolejarskich organizacji par-
tyjnych w obecnym okresie nie sprzyjają rozwojowi inicjatywy
i samodzielności tych organizacji.

Wydział Komunikacyjny KC w porozumieniu z Zarządem Politycz-
no - Wychowawczym MK powołał komisję, która opracowała projekt
uchwały Biura Politycznego KC w tej sprawie. Opracowanie projektu
uchwały było poprzedzone analizą pracy partyjnej wśród kolejarzy
dokonaną w terenie wspólnie z Komitetami Wojewódzkimi. Poza tym
w sprawie tej przeprowadzone zostały narady z kierownikami Wydzia-
łów Komunikacyjnych KW, szefami Wydziałów Pol.-Wych.DOKP, sekre-
tarzami komitetów węzłowych, dyrektorami niektórych DOKP, PRK
i przewodniczącymi Oddziałów ZZK. Projekt uchwały został wysłany
I-szym Sekretarzom KW do wypowiedzenia się w tej sprawie.

Stwierdzić należy, że opinia prawie wszystkich towarzyszy,
z którymi omawialiśmy tę sprawę, zgodna jest z oceną i wnioskami
zawartymi w projekcie uchwały. W trakcie dyskusji były wypowiada-
ne przez niektórych towarzyszy poglądy, że należałoby likwidację
aparatu pol.-wych. rozłożyć na dwa etapy: obecnie zlikwidować
jedynie działy pol.-wych. w oddziałach przewozowych pozostawiając
wydziały pol.-wych. w DOKP /i ewentualnie w PRK/. Większa część
towarzyszy wypowiedziała się jednak przeciwko temu motywując to
