Znane są powszechnie, obietnice Cesarza
Alexandra i przyrzeczenia, robione Polakóm w Paryżu, po upadku
Napoleona, w Roku 1814. A gdy, po ogłoszeniu Królestwa Polskiego,
nadaniem Konstytucyi, i organizacyją Wojska narodowego
zdawał się te obietnice uiszczać; powróciwszy do Kraju z Francyi,
z szczątkami Wojska naszego, trwając w zamiarze służenia Ojczyznie,
pozostałem w służbie przy dowództwie 2go Pułku Ułanów. –
Piękne były w ówczas nadzieje, obszerne na przyszłość
widoki. Niestety! Wszystko zawiedzioném zostało, jak sen słodki
znikło, i w Roku 1816 wypogodzone niebo Polski, znowu czarne chmury okryły.
Zmiana systematu Carów, co do utrzymania Narodowości
Polskiej, owszem, oczywiste dążenia do zniszczenia takowej
a przytém srogie, a gorzej że poniżające obchodzenie się
z Wojskiem Wielkiego Księcia Konstantego, zniechęciły mnie
zupełnie. Otwarty mój harakter, nieumiał ukrywać
niechęci, co też nieuszło baczności satelitów Księcia
a zatém i Jego wiadomości
W.K. Chciałem opuścić służbę, lecz to było niepodobieństwem,
bo, Dowódzcę żądającego uwolnienia, bez ważnego powodu,
i pomimo woli [skreślone: Księcia] Jego uważał On za niechętnego rządowi
za